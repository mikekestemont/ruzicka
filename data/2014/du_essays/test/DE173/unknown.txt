De krantenverkoop heeft het moeilijk , wie geeft er tegenwoordig nog geld uit aan kranten als je het nieuws ook op de voet kunt volgen via internet ? Waar je een aantal jaar geleden nog mensen over straat zag gaan met een krant onder de arm , zie je tegenwoordig het overgrote deel van de voorbijgangers met hun smartphone in de hand . Met name kiosken en de kleinere boekhandels lijden hieronder , een groot deel van hun inkomsten hadden zij namelijk te danken aan de dagelijkse krantenverkoop . Is dit zonde , of juist heel begrijpelijk en misschien zelfs een fenomeen dat aangemoedigd moet worden ? Vrijwel iedereen heeft tegenwoordig internet op zijn telefoon , dit maakt het heel gemakkelijk om het nieuws te volgen waar en wanneer je maar wilt . Een krant daarentegen wordt - als het goed is - ' s ochtends bezorgd , maar als de krantenjongen zich een keer verslaapt zou het zo maar kunnen dat je noodgedwongen zonder krant richting je werk vertrekt . Daarnaast kun je een klein telefoontje gewoon in je broekzak stoppen , in tegenstelling tot zo'n krant van onhandig formaat dat ook nog eens verfrommelt en uit elkaar valt als je erdoorheen bladert . Bovendien is het nieuws op internet altijd up-to-date , aangezien dit heel snel aangepast en bijgewerkt kan worden . Maar een krant moet de avond vantevoren gedrukt zijn en klaargelegd worden , en is dus niet altijd actueel . Een krant is eigenlijk maar een ouderwets ding vergeleken met de technologische mogelijkheden vandaag de dag , kranten lijken hun noodzakelijkheid verloren te hebben . Om nog maar niet te spreken van de papierkosten die worden bespaard als iedereen het nieuws via het internet tot zich zou nemen . Genoeg redenen om de krantenverkoop stop te zetten , zou je denken . Toch zijn er nog steeds veel mensen die waarde hechten aan een tastbare krant . En geef toe , het is toch ook heerlijk om ' s ochtends bij het ontbijt daadwerkelijk door een krant te kunnen bladeren in plaats van te scrollen op een klein telefoonscherm ? Het dunne , gelige papier en de zwartgedrukte letters maken een krant tot iets ' echts ' en moois , dingen die allemaal verloren gaan zodra het wordt overgezet op een beeldscherm . Bovendien leest papier veel fijner dan een lichtgevend scherm . Een krant kun je dubbelvouwen , scheuren , de inkt kan op je vingers blijven zitten ; een krant kun je voelen . Maar iedereen lijkt tegenwoordig gebiologeerd te zijn door zijn of haar telefoon . Het maakt niet uit waar je bent , of je op straat loopt of in een restaurant zit , er zijn altijd mensen met hun telefoontje aan het spelen . Een vreemd verschijnsel waarvan je je kunt afvragen of het iets positiefs is . Natuurlijk is het handig en functioneel dat zo'n klein apparaatje zoveel kan en weet , maar het heeft ook iets engs ; straks kunnen we helemaal niets meer zelf zonder smartphone bij de hand . En waarom willen we het eigenlijk altijd meteen weten als er iets gebeurd is aan de andere kant van de wereld ? Zou het niet beter zijn als we ons wat meer bezighouden met wat er zich in ons eigen leven afspeelt ? Met onze telefoons lijken we overal te zijn , behalve echt ' hier ' . Nu de mogelijkheid bestaat om ieder moment alles te kunnen opzoeken , is het blijkbaar erg moeilijk hier enige maat in te houden . Ondanks dat de krantenverkoop onder druk staat , zullen er altijd mensen blijven die wel waarde hechten aan een echte tastbare krant . Misschien is het een kleine minderheid , maar godzijdank dat deze minderheid er is . Daarnaast is het ook een bekend verschijnsel dat ouderwetse dingen in de loop van de tijd opnieuw hip worden , er zijn bijvoorbeeld genoeg mensen die een platenspeler in huis hebben staan in plaats van een cd-speler . Een papieren krant heeft iets authentieks wat een beeldscherm nooit zal hebben . En gelukkig maar , voordat er ook al geen tijdschriften en boeken meer worden verkocht .
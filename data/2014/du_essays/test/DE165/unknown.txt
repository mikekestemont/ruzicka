Het is donderdag 4 mei , een zwoele zomeravond in het Brusselse centrum . Straten lopen vol met gelukkige zielen die na een lange werkdag hun verdiende pilsje gaan nuttigen . Er wordt gelachen en gedronken , de sfeer zit goed . Enkele straten verder loopt een jongeman , op weg naar zijn appartement . Zijn naam is Johan , hij is homo . In de tegenovergestelde richting komt een groepje jongeren op hem af . Johan herkent één van hen , hij zat er vroeger mee op de middelbare school . De ex-klasgenoot herkent hem meteen , stoot zijn vrienden aan en fluistert iets in één van de jongens hun oor . Wanneer de groep Johan kruist , geeft één van hen hem een duw waarop de andere " vuile janet , jij hebt hier niets te zoeken ! " roept . Johan probeert niet al te fel te reageren op deze kwetsende woorden maar de jongeren geven niet op en blijven hem treiteren . Op een gegeven moment is Johan het beu en begint hij zich te verdedigen , waarop de jongeren hem op de grond duwen en op hem beginnen te schoppen en slaan . Na tien minuten beweegt hij niet meer en laten ze hem voor dood achter . Jammer maar waar , homohaat blijft anno 2013 bestaan . Het Europees Verdrag Voor Rechten van de Mens stelt dat discrimantie tegen personen omwille van , in dit geval , hun seksuele geaardheid onaanvaardbaar is en bestrafd zal worden . Maar is dit voldoende om incidenten zoals dat van Johan te voorkomen ? Allereerst is het van belang om even stil te staan bij het onderwijs . Indien we geen stigma willen creëren rond homo's en lesbiennes , moeten we het probleem op een proactieve manier aanpakken in plaats van te handelen wanneer het te laat is en er weer een slachtoffer is moeten vallen . Vanin de lagere school moeten kinderen erop attent gemaakt worden dat relaties niet enkel en alleen tussen de combinatie man-vrouw kan plaatsvinden . Hoe verwacht de maatschappij dat een andere seksuele geaardheid aanvaard zal worden als het woord ' homo ' tijdens de lessen seksuele opvoeding niet uitgesproken wordt . Wil dit dan zeggen dat leerkrachten voor de klas moeten gaan staan met een t-shirt ' I love gay people ' en een regenboogvlaggetje in hun hand ? Uiteraard niet . Hun taak bestaat erin om dit heikel onderwerp bespreekbaar te maken . Open kaart spelen lijkt in dit geval de meest geschikte oplossing . Leer kinderen dat relaties , seks en huwelijken ook tussen mannen of vrouwen onderling kunnen plaatsvinden . Dit zal de taboe errond en bijgevolg ook de pesterijen verminderen en dat kan een hulp zijn voor jongeren die met de gedachte " ik ben niet normaal " zitten . Verder moet de overheid naar buiten komen met een nultolerantiebeleid dat streeft naar een vermindering van het aantal geweldplegingen op grond van discrimantie rond seksuele geaardheid Deze problematiek is echter niet volledig te wijten aan een mankement in het overheidsbeleid wat onderwijs betreft . De tendens naar discrimnatie hangt immers ook samen met de intergenerationele verschuivingen . Iemand van de babyboomgeneratie bijvoorbeeld , zal het veel moeilijker hebben om personen met een andere seksuele geaardheid te aanvaarden . In de jaren 60 kwamen mensen hier namelijk nog niet voor uit . Vandaar vandaag de dag de vele verhalen over vaders ( of moeders ) die na twintig jaar huwelijk ' uit de kast komen ' . Die verschuiving is deels te wijten aan een verandering in ons waardepatroon . Dingen die decennia geleden voor velen ondenkbaar waren , worden nu bespreekbaar gemaakt . Zo keurde de Franse president François Hollande vorige maand een wet voor het homohuwelijk in Frankrijk goed . Uiteraard is provocatie van de kant van homo's ook niet de oplossing . De Gay Pride blijft aanvaardbaar zolang er geen sprake is van overdadig openbaar vertoon van affectie , maar die vereiste zou voor een evenement bijgewoond door hetero's evengoed gelden . Het is dan ook moeilijk om hier een norm voor op te leggen want waar ligt de grens ? Wat voor de ene normaal is , kan door de andere als uiterst wanssmakelijk beschouwd worden . De moraal van het verhaal ; discrimantie , tegen wie dan ook , is en blijft onaanvaardbaar . Alvorens direct met de beschuldigende vinger naar het beleid van de overheid wijzen , moet er gekeken worden naar het grotere verhaal . Want als ouders personen met een andere seksuele geaardheid niet aanvaarden en er een taboe rond creëeren , kunnen zij dan van hun kinderen verwachten dat zij dat wel doen ?
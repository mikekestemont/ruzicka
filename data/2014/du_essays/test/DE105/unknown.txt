Ongelijkheid tussen mannen en vrouwen op de arbeidsmarkt : een oeroud begrip ? Zeker weten . Zelfs in de prehistorie kon je al spreken van ongelijkheid op de arbeidsmarkt . Voor zover er een arbeidsmarkt bestond natuurlijk . Mannen trokken erop uit om te gaan jagen op buffels terwijl vrouwen in de grot achterbleven om op de kinderen te passen . Hoewel de mensheid evolueerde , bleef dit onderscheid tussen man en vrouw aanwezig . Je kan dus stellen dat deze ongelijkheid eigenlijk iets heel natuurlijks is en het in ons zit ingebakken . Toch waren er idealisten die dit determinisme niet wensten te accepteren en vochten voor een groeiend aandeel van vrouwen in de arbeidswereld . Die idealisten staan bekend als feministen . Zij waren de eersten die opkwamen voor vrouwenrechten . Uiteraard betrof dit niet alleen arbeid maar ook stemrechten , anticonceptie , abortus ... En ga zo maar verder . Deze Dolle Mina's bewogen hemel en aarde om het vrouwelijk belang op de kaart te zetten . Dankzij hen was je als vrouw niet langer onzichtbaar . Eindelijk ! Die vrouwen hebben enorm veel verwezenlijkt en verdienen in feite een standbeeld . Maar hoewel ze noemenswaardige veranderingen doorvoerden die het leven makkelijker zouden maken voor toekomstige generaties , moet je toch bij enkele dingen stilstaan . Een eerste vraag die zich stelt , is of de kloof tussen man en vrouw op de arbeidsmarkt wel helemaal overbrugd is . Je hoort in de actualiteit vaak dat er tot op vandaag wrijvingen zijn en dat het aanpassingsproces moeizaam verloopt . Zo is er bijvoorbeeld de problematiek dat mannen nog steeds aanzienlijk meer verdienen dan vrouwen in eenzelfde functie . Een fenomeen dat simpelweg niet goed te praten valt . Er is zelfs geen verklaring voor : pure discriminatie dus . Een tweede vraag die rijst , is of vrouwen misschien het harde bedrijfsleven gewoon niet aankunnen . Het is algemeen geweten dat er een fundamenteel verschil is tussen mannelijk en vrouwelijk leiderschap . Waar vrouwen denken in termen van netwerken en goede relaties , denken mannen eerder in termen van geld en macht . Vrouwen zijn met andere woorden gevoeliger en daarop worden ze dan ook afgerekend . Mannen daarentegen zijn in staat hun gevoelige kant uit te schakelen en rationele beslissingen te maken . Nu is het inderdaad niet de bedoeling dat je begint te huilen uit medelijden telkens als je iemand ontslaat . Let wel , je mag niet alle vrouwen over dezelfde kam scheren . Er bestaan ongetwijfeld harde tantes die in staat zijn van hun hart een steen te maken . Als ze het dan toch aankunnen , dringt een derde vraag zich op . Willen vrouwen wel aan de top staan ? Sommigen kiezen er bewust voor niet naar een topfunctie te dingen . Dat is vaak het geval voor vrouwen die een evenwichtige work-lifebalance wensen te onderhouden . Een topjob is nu eenmaal moeilijker te combineren met een gezinsleven , dus laten velen een dergelijke carrière links liggen . Anderen blijven dan weer voltijds thuis om zich volledig op het huishouden te richten . Want geef toe , op een man kan je wat dat betreft ( meestal ) niet rekenen . Toch moeten vrouwen die zich willen wagen aan topfuncties daartoe ook effectief de kans krijgen . " Hoe dan ? " , vraag je je met de handen in het haar af . Enerzijds moet de regering een duidelijk wetsontwerp opstellen dat de oneerlijke salarisverschillen voorgoed laat verdwijnen . Anderzijds bestaat er zoiets als een quota dat zorgt voor een evenwicht tussen het aantal tewerkgestelde mannen en vrouwen in een bedrijf . Die tweede oplossing is niet echt ideaal . Blindstaren op een bepaalde hoeveelheid is niet in het minst verstandig . Een bedrijf moet zoeken naar bekwame en geschikte arbeidskrachten . Een kandidaat al dan niet selecteren op basis van gender is bovendien opnieuw een vorm van discriminatie . Hieruit kan je concluderen dat arbeidsongelijkheid aan de ene kant normaal is en soms zelfs een bewuste keuze . Aan de andere kant is er dan weer sprake van discriminatie en dat is wat regeringsleiders en parlementsleden kost wat kost moeten aanpakken . Toch is ongelijkheid iets van alle tijden en daar zal niet zo gauw verandering in komen . Is dat verschil tussen man en vrouw dan zo slecht ? Neen . Mannen en vrouwen beschikken elk over hun specifieke capaciteiten en talenten . De een vult de ander aan waar nodig . En geef toe , een man zal nooit zonder het inzicht van een vrouw kunnen .
Ach , hoe rustig en vredig was de 19de eeuw . Toen mannen nog als enige geld verdienden voor hun gezin en vrouwen zich bezighielden met de was en het voorzien in eten . Toen er nog duidelijke rolverdelingen waren en iedereen zich aan de sociale conventies hield . Al is het nu toch al een tijdje geleden , bij sommigen lijkt het sterke verlangen naar ' de goede oude tijd ' nog steeds te bestaan . Je hoort het vaker : vrouwen die minder betaald worden dan mannen of niet dezelfde jobaanbiedingen krijgen . Hoge functies lijken nog steeds niet voor de dames weggelegd . Het meestgebruikte excuus blijft : Vrouwen behoren tot het zwakke geslacht . Waarmee men bedoelt dat ze niet beschikken over de authoriteit en vastberadenheid die nodig zijn om een bedrijf te leiden . Deze drogreden , die afstamt uit een premoderne tijd , doet het bloed van vele feministen koken . Het argument kan echter makkelijk weerlegd worden als we kijken naar het gemiddelde huishouden , waar de moeder vaak de leiding lijkt te nemen . Natuurlijk zal een vrouw een bedrijf anders sturen dan een man dat zou doen , maar dat hoeft niet per se slecht te zijn . Daarnaast hangt de aanpak heel erg af van persoon tot persoon en is deze niet toe te schrijven aan een grote groep zoals de vrouw in het algemeen . Zeggen dat geen enkele vrouw in staat zou zijn werknemers in de hand te houden , lijkt me dan ook absoluut niet juist . Maar er is meer : vrouwen zijn te emotioneel betrokken , ze plaatsen hun gezin voor het werk en zijn niet assertief genoeg . Een voor een veralgemeningen die in vele bedrijven nog voor waar worden aanzien . Natuurlijk geldt dit niet voor alle arbeidsinstellingen en zijn er genoeg werkgelegenheden waar vrouwen wel met het nodige respect behandeld worden . Het zou oppervlakkig zijn te stellen dat alle werkgevers zich aan dit soort oneerlijkheden schuldig maken , maar dat neemt niet weg dat het in sommige bedrijven wel gebeurt . Het is dan ook niet verbazingwekkend dat deze te vaak voorkomende discriminatie al snel verontwaardiging veroorzaakte . Er moesten oplossingen geboden worden en die kwamen er ook : de quota . Niet enkel voor vrouwen , maar ook voor andere bevolkingsgroepen zoals onlangs afgestudeerden of immigranten . Toen deze voorwaarden vastgelegd werden in wetten bracht dit het gewenste resultaat met zich mee . Meer vrouwen werden aangenomen en enkele vonden zelfs hun weg naar de topposities binnen grote bedrijven . Een stap in de goede richting ? Zeker wel . Alle problemen opgelost ? Dat is al een moeilijkere vraag . Na de invoering van de quota ontstonden al snel begrippen als excuus-Truus of alibi-Ali . De bedrijven gingen dan wel meer vrouwen en immigranten aannemen , maar enkel omdat het moest . Ze stonden met hun rug tegen de muur . Het had iets weg van kleine kinderen die sorry moeten zeggen van hun moeder . Het wordt wel uitgevoerd maar met de nodige tegenzin en komt hierdoor absoluut niet gemeend over . Daar wringt het schoentje . Zolang er geen mentaliteitsverandering komt bij mannelijke werkgevers is het probleem niet echt opgelost . Pas wanneer vrouwen en mannen gezien worden als evenwaardig en de quota onnodig zijn om werk voor hen te verzekeren , kan men echt zeggen dat de moeilijkheid van de baan is . Het hele conflict lijkt perfect te passen binnen de optiek van het feminisme . Feministische groeperingen ijveren al vele decennia voor gelijke rechten voor man en vrouw op verschillende vlakken : zowel Economisch , politiek , lichamelijk als sociaal . De grootste strijd om vrouwenrechten had waarschijnlijk plaats in de jaren zestig . De laatste tijd zien we echter dat de acties die feministen ondernemen toch steeds extremer worden . Meer dan ooit lijken vrouwen de laatste misconcepties en ongelijkheden de wereld uit te willen helpen . Ze komen op met een duidelijke boodschap : man en vrouw zijn gelijk op alle vlakken . Dus voor zij die terugverlangen naar de mooie tijd van weleer vrees ik slecht nieuws te hebben . De feministische tendens is sterker dan ooit : de nieuwe man is geboren en het glazen plafond wordt bekogeld met stenen .
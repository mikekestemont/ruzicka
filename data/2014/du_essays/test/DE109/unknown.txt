Volgens auteur Matthias Verstraete zijn sponsors de hoofdschuldigen voor het grote geldspel in het voetbal . Het is aan de staat om grootverdieners zoals voetballers extra te belasten . Intro Het voetbalseizoen zit er sinds gisteren alweer op . Europees is Bayern-München de nieuwe grootmacht . Deze Duitse topploeg won afgelopen zaterdag de finale van de Champions League in het Engelse Wembley voor de ogen van meer dan 75 000 toeschouwers met 2-1 van landsrivaal Borussia-Dortmund . Dit deed Bayern veel plezier na twee verloren finales in vier jaar tijd . Als we naar het binnenland gaan zien we dat Anderlecht , Zulte-Waregem , Club-Brugge en Standaard de grote overwinnaars zijn . Deze vier clubs bemachtigden immers kostbare plaatsen in de Champions League en de Europa League . Maar daar stopt het niet bij . Het is niet alleen meer om de eer te doen , ook financieel hangt er heel wat aan vast . De ploegen krijgen immers heel wat euro's toegeschoven om deel te nemen aan dergelijke competities . Laten we nog maar zwijgen wat Bayern-München heeft gekregen voor zijn overwinning . De grote vraag rijst : is voetbal eigenlijk nog een passie of wordt het hoe langer , hoe meer ' big business ' . Met andere woorden : is het alleen nog maar om het geld te doen in het voetbal ? Argumenten pro en contra het geld of de passie Enkele sportjournalisten van Sporza trokken op pad en interviewden Belgische profvoetballers actief zowel in de Belgische competitie als in het buitenland . Er waren enkele opvallende resultaten op te merken . Zo maakt het voor acht op de tien voetballers niet uit hoeveel ze verdienen , zolang ze maar in de basis staan . Zo wil een Kompany van Manchester City of een Lestienne van Club Brugge altijd spelen . Waarschijnlijk heeft dit vooral te maken met het feit dat deze spelers al lang genoeg geld hebben verdiend en eigenlijk meer spelen voor de eer dan voor het geld . Toen de journalisten echter probeerden te peilen naar hun salaris , klapten de meesten immers dicht . ' We worden goed betaald ' , zo luidt het . Iedereen weet dat voetballers voor hun sportprestaties rijkelijk vergoed worden . Als we een Franse term gebruiken , dan is het ' des footballeurs sont comme des parachutes dorées ' . Deze term wordt letterlijk vertaald als ' voetballers zijn als parachutes met goud bedekt ' , maar de term staat eigenlijk voor : wat uniek en schaars is , wordt overvloedig betaald . Dat is precies wat er in het voetbal gebeurt . Nog veel meer dan in andere sporten zoals in tennis of in volleybal . Maar waarom draait voetbal vooral nog om het geld ? Voetbal is de populairste sport in België zoals in vele landen : bijgevolg trekt het ook de grootste sponsors aan die vaak kapitaalkrachtig zijn . Het zijn die sponsors die het voetbal kapotmaken . Maar voetballers protesteren natuurlijk niet . Hoe zou je zelf zijn als er met bonussen van duizenden euro's naar je hoofd wordt gezwaaid ? Conclusie Als we de balans opmaken , zien we dat voetbal meer en meer een geldspelletje wordt : voornamelijk door sponsors . Als we zien wat voetballers in hogere klassen uitbetaald krijgen , dan is dit hallucinant . Topvoetballers zoals een Missie van Barcelona of een Ronaldo van Madrid verdienen in enkele weken vaak meer dan dat de gemiddelde Belg in zijn hele leven verdient . Voor harde werkmensen zoals u en mij kan dit frustrerend werken . In tijden van crisis zouden , volgens mij , de overheid de belastingen voor dergelijke grootverdieners moeten optrekken en zouden ze niet zomaar naar een belastingsparadijs mogen kunnen trekken . Bij wielrenners valt dit nog te begrijpen . Daar vallen jaarlonen nog te toleren , maar wat maakt een miljoen meer of minder uit voor mensen die het geld maar te scheppen hebben ? Voor mensen die zich niet in zo'n situatie bevinden , is het natuurlijk moeilijk om daarover te oordelen . Hoe dan ook , laten we gelukkig zijn met de kansen die we allemaal krijgen , de rijkdom die we hebben en ons niet blindstaren op wat uitzonderingen verdienen . Want eerlijk , ons landje is er toch nog altijd eentje van melk en honing .
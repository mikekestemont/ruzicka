Gezonder leven , dus beter leven ? Hanneke Quak Het leek een nachtmerrie : allereerst sliep ik door mijn wekker heen . Hierdoor moest ik mij snel aan kleden . Eenmaal buiten wrong ik mij in mijn auto en kwam al snel terecht in een file . Alsmaar hoorde ik in mijn achterhoofd : ' je komt te laat , je komt te laat . ' En inderdaad , ik kwam te laat . Te laat op mijn eerste functioneringsgesprek . Ik kreeg een veeg uit de pan en een waarschuwing . Na het gesprek stapte ik een café binnen en bestelde twee punten zelfgemaakte overvette cheesecake met extra slagroom om mijzelf te troosten , en ik genoot . Voedsel is niet langer enkel een middel om het lichaam mee te onderhouden . Het is ook een troostmiddel , een genotsmiddel , iets waar je je op kan verheugen . De supermarkten liggen tegenwoordig vol met producten die ongezond zijn voor de mens . Maar vaak zijn het juist deze ongezonde producten die men het lekkerst vindt . Ze bevatten veel suikers , onverzadigde vetten en koolhydraten . Het menselijk lichaam is zo geprogrammeerd dat het vooral deze voedingsstoffen waardeert . Ze geven ons energie en met de stoffen die niet meteen door het lichaam worden opgenomen kunnen we reserves opbouwen . Maar belgangrijker : ze zorgen in de geest voor een goed gevoel , een geluksgevoel . Maar het voedsel dat in het brein zorgt voor een geluksgevoel , is heel schadelijk voor het lichaam . Omdat vet en zoet voedsel zorgt voor een goed gevoel , wordt het door veel mensen graag gegeten . Als dit eenmaal in de zoveel tijd voorkomt is er niets aan de hand , maar als je elke dag voornamelijk ongezonde producten eet , heb je een probleem . Je maag rekt zich door het voedsel steeds meer op en je hongergevoel wordt ontregeld . Daarnaast worden ook de stoffen in je hersens die ervoor zorgen dat je je goed voelt bij het eten van onder andere vet voedsel door overprikkeling steeds minder actief . Je zal meer en meer moeten eten om je goed te voelen . Deze gestaag groeiende hoeveelheid voedsel veroorzaakt overgewicht . Overgewicht , ook wel obesitas genaamd , is bezig aan een opmars . De statistieken wijzen uit dat steeds meer mensen de BMI-grens van 25 overschrijden , waardoor ze kunnen worden gekwalificeerd als obees . Ligt je BMI hoger dan 35 dan ben je morbide obees . Je BMI is je Body Mass Index . Je deelt je gewicht door je lengte in het kwadraat . Hoe hoger je BMI , des te meer kans je hebt op onder andere hartfalen , vaatvernauwing en diabetes type 2 . Dat het overtollige vet niet goed is voor je lichaam is een medisch feit . Mensen met obesitas leven dus ongezond , maar dit betekent niet dat ze een ongelukkig leven leiden . Daarnaast houdt een gezonder leven niet in dat men een beter leven heeft . Willen mensen met overgewicht gezonder gaan leven , dan betekent dit dat ze af moeten vallen . Maar om af te vallen is een grote dosis beheersing nodig . Om gewicht te verliezen moet je jezelf heel veel voedsel ontzeggen dat je lekker vindt . Dat de kwaliteit van leven er hierdoor op vooruitgaat lijkt mij gering , want andere middelen om zichzelf mee te verwennen of te troosten hebben veel mensen niet . Ook is het in het sociale verkeer heel gangbaar om met voedsel iets te vieren . Wat doe je als je jarig bent ? Dan trakteer je en dat houdt niet in dat je mandarijntjes uitdeelt . Er is dus een tweestrijd gaande tussen het lichaam en de geest . Een gezond lichaam is niet gebaat bij producten met veel suikers , onverzadigde vetten en koolhydraten . Een gelukkige geest heeft hier juist wel behoefte aan . Beter en&slash;of gezonder leven ? Een beste leven heeft vooral te maken met de mate waarin je ervan geniet .
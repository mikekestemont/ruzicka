De ecologische voetafdruk van België : we kunnen er iets aan doen ! Wie heeft ze de laatste jaren nog niet gezien ? De beelden van de smeltende ijskappen en verdrinkende ijsberen , van de verwoestende orkanen en verschrikkelijke overstromingen , de grafieken van de stijgende temperatuur en de dalende biodiversiteit . Wanneer we die dingen zien , staan we stil bij de veranderingen die onze planeet ondergaat . We weten dat ze opwarmt en dat wij daar alles mee te maken hebben . Maar zodra de beelden uit ons blikveld verdwenen zijn , zetten we ons drukke mensenleven verder en is er geen plaats meer voor bekommernis om planten en dieren ver van ons vandaan . Want ons eigen bestaan is al druk genoeg zonder ook nog moeite te moeten steken in de opwarming van de aarde . Naast de hartverscheurende beelden en grafieken die ons met de neus op de feiten drukken , worden we in ons dagelijkse leven ook op zachtere manieren geconfronteerd met ecologie . Iedereen weet dat er zonnepanelen en windmolens bestaan die groene energie leveren , iedereen is vertrouwd met glazen flessen , de spaarlamp en het openbaar vervoer . Dat we iets kúnnen doen om onze ecologische voetafdruk te verkleinen , moet dus niet meer bewezen worden . En toch verbruiken we als Belg nog bijna even veel als een paar jaar geleden . Maar waarom ? Ten eerste heeft ' milieubewust leven ' geen positieve bijklank . We moeten de woorden nog maar horen of we stellen ons meteen een bord vol sla , een korte douche en een elektrische auto voor . Helemaal verkeerd natuurlijk . Heeft u er ooit bij stilgestaan dat vegetarisch eten en producten uit eigen land ook bijdragen tot een beter milieu ? Om milieubewust te leven hoeft u helemaal geen ander mens te worden . Gewoon allemaal samen af en toe letten op wat we kopen , eten en verbruiken en dan verdwijnt die negatieve bijklank vanzelf . Ten tweede bestaat er de verkeerde opvatting dat milieubewust zijn veel geld kost . Een spaarlamp is inderdaad duurder dan een gewone lamp , en zonnepanelen installeren kost veel geld . Maar wanneer u die investering vergelijkt met de kosten die u uitspaart op uw energiefactuur , zal u snel tot de conclusie komen dat uw investering rendabel was . Ook de fiets of het openbaar vervoeren nemen in plaats van de auto , kan - zeker met de huidige brandstofprijzen - geen kwaad voor uw portemonnee . Een derde belangrijk bezwaar dat vaak gemaakt wordt , is dat het veel moeite vergt om uw ecologische voetafdruk te verkleinen . Natuurlijk is fietsen vermoeiender dan de auto nemen en is letten op de tijd die u onder de douche doorbrengt , niet altijd even prettig . Er zijn echter genoeg zaken die bijdragen tot een beter milieu die u kan doen zonder al te veel moeite . Installeer bijvoorbeeld een spaarkop op uw douche , die verbruikt minder water dan een gewone douchekop . U zal het zelf niet beseffen en u kan even lang onder de douche blijven staan . Ook voor wc's bestaan er dergelijke systemen die uw waterverbruik kunnen doen dalen , er bestaat gerecycleerd papier , herbruikbare zakken , ... U merkt het , er zijn zaken waarvan u niet wist dat ze bestonden . Dat is jammer , want dat houdt die verkeerde opvattingen in stand . Door vegetarisch te eten bijvoorbeeld , kunnen we onze ecologische voetafdruk drastisch verlagen . Een of twee keer per week het vlees laten , zorgt op grote schaal al voor ingrijpen veranderingen . Door onze elektrische apparaten niet op stand-by te laten staan maar steeds de stekker uit te trekken , door het licht uit te doen wanneer we een kamer verlaten , door het deksel op onze pannen te zetten , kunnen we ons energieverbruik verminderen . En de lijst met kleine dingen voor een beter milieu is lang . Kortom , ecologisch leven is helemaal niet zo duur en moeilijk als u denkt . Als u even op zoek gaat naar kleine aanpassingen , kan u al veel bijdragen aan een beter milieu . En daarvoor moet u uw drukke leven niet eens opzij te schuiven of zelf een milieubewuste levensstijl gaan promoten . Wat u wel moet doen is uw drukke leven combineren met die milieubewuste levensstijl . Hou de volgende keer dat u twijfelt tussen de auto en de trein die hartverscheurende beelden en grafieken voor ogen .
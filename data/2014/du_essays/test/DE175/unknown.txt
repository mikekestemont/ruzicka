Neem anders nog een pilletje ? Heb je een last van je rug of nek ? Vind je dat de laatste tijd wat last hebt van vermoeidheid ? Dan ga je beter eens naar de dokter . Hij zal je een voorschrift geven voor een vitaminesupplement of hij schrijft één of ander geneesmiddel voor . Als we een klacht hebben over onze gezondheid zoeken we toevlucht naar medicijnen en andere middeltjes om ons weer goed te voelen , maar is het wel gezond om te vertrouwen op medicijnen in plaats van ons eigen afweerssysteem . Zijn er geen nadelen verbonden aan het overmatig gebruik van geneesmiddelen ? Vertrouwen we niet te veel op de medische wereld ? Moeten we proberen gezonder te eten en leven om gezond te blijven of nemen we toch voor de zekerheid een extra pilletje ? Dat we langer leven dan honderd jaar geleden is geen geheim . Er worden steeds meer en meer middeltjes ontwikkeld om ziektes te bestrijden . Bovendien is de geneeskunde er op vooruitgegaan en zijn operaties minder risicovol dan vroeger . Toch zijn er nadelen verbonden met deze vooruitgang . Met het ouder worden , takelen we ook meer af . Wat is het nut van tachtig , negentig of zelfs honderd jaar worden als we nauwelijks nog kunnen stappen of lijden aan een ouderdomsziekte zoals dementie ? De ingevallen gezichten , magere armen en benen en vermindering van mobiliteit en grote kans op ziekte zijn in ieder geval geen leuk vooruitzicht . Misschien is gezonder eten de boodschap om onze kwaaltjes te bestrijdenen en om lang en gezond te leven . Helaas , tegenwoordig moet een verse , gezonde maaltijd plaats maken voor een snellere , ongezondere variant : instantmaaltijden of fastfood . Amerika is hier een mooi voorbeeld van . Alles moet snel gaan , dus heeft men minder tijd om een gezonde maaltijd voor te bereiden . In plaats van een bord groenten en vlees koopt men een instantmaaltijd of gaat men naar de plaatselijk McDonalds . Uiteraard beweer ik niet dat iedereen ongezond eet , maar de komst van fastfoodketens en instantmaaltijden hebben er toch voor gezorgd dat ons eetpatroon is veranderd . Zelfs al maken we een inspanning om gezonder te leven , kan je de vraag stellen of dit nut heeft als onze omgeving niet gezond is . De vervuilde lucht is immers niet echt bevorderlijk voor onze longen en het kappen van bomen zal de situatie niet verbeteren . Groenten en fruit worden bespoten met insecticide om de oogst te beschermen , maar dit product is soms zo agressief dat onze landbouwproducten mee worden vergiftigd . De toename van deze ongezonde elementen in het dagelijkse leven zorgen ervoor dat we sneller ziek worden . De ongezonde lucht zou de kans op longkanker verhogen en insecticide is puur vergif voor insecten , maar ook voor de mens . Maar vrees niet ! Wordt u ziek , dan gaat u naar de dokter . Hij zal u een voorschrift geven voor een medicijn om weer gezond te worden . Het is best ironisch , maar eigenlijk maken deze medicijnen ons niet beter . De volgende keer , wanneer u nog eens antibiotica of penicilline moet innemen , moet u eens kijken naar de bijsluiter . De bijwerkingen van sommige geneesmiddelen zijn angstaanjagend . Sommige geneesmiddelen leiden tot depressie , andere leiden dan weer tot pijnlijke zweren . Het feit dat deze medicatie deze reacties in ons lichaam kunnen veroorzaken wijst erop dat ze toch niet zo gezond zijn . Daarnaast zorgen antibiotica en penicilline ook voor de evolutie van bacterieën en virussen . Na verloop van tijd worden bacterieën en virussen immuun tegen de medicatie waardoor we wel ziek worden , maar niet meer kunnen vertrouwen op antibiotica of penicilline . Eigenlijk leven we niet gezonder , we vertrouwen enkel de geneeskunde . Worden we ziek ? Dan nemen we medicatie en na een paar weken zijn we ' gezond ' . Ons lichaam zit vol chemische troep . Willen we toch gezonder leven , staan er enkele obstakels in de weg . De vervuiling van de natuur zorgt ervoor dat buiten een wandeling maken niet meer gezond zal zijn binnen een paar jaar . Toch , tegen alle verwachtingen in , worden we ouder , maar niet gezonder . We takelen af om uiteindelijk vastgeketend te zijn aan een rolstoel of aan één of andere ouderdomsziekte . Maar is geen reden tot paniek ! Binnen een paar jaar zal er wel een middeltje zijn om dit op te lossen .
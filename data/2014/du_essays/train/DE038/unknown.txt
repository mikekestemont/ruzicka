De laatste weken woedt er een hevige discussie over homoseksuelen in Europa . Ondanks het officieel aanvaarden van homohuwelijken en daarmee ook homo's in het algemeen in de meeste europese landen , blijven de protestacties aanhouden . De vraag rijst dan ook of deze protestacties en haat al dan niet terrecht zijn , waarop ze gebaseerd zijn en of de overheid of Europa er iets aan kan of moet doen . Het homohuwelijk is vandaag de dag in de meeste landen van de Europese Unie goedgekeurd . Toch blijven er nog enkele landen over die officieel weigeren om holebi's te aanvaarden . We kunnen dan vooral denken aan de voormalige oostbloklanden waar de bevolking vaak nog erg gelovig is . Maar ook in de landen waar het homohuwelijk officieel aanvaard is , stoot het onderwerp nog op veel protest bij de bevolking . Vooral in Frankrijk , een land dat gekend is voor het grote aantal holebi's , leeft het onderwerp heel erg . Parijs werd bij de vorige verkiezingen wekenlang geteisterd door protestacties . Zowel door homoseksuelen tegen de herverkiezing van Sarkozy , omdat deze in zijn verkiezingscampagne al wist te vertellen dat hij het homohuwelijk niet zou goedkeuren , als door homohaters . De enige kandidaat die postitief stond tegenover het homohuwelijk bij de verkiezingen was François Hollande , waarvoor dan ook massaal gestemd werd .   Ik heb tijdens deze presidentsverkiezingen stage gelopen bij een bedrijf in Parijs en heb deze discussie dus vanop de eerste rij kunnen volgen . Natuurlijk leefde het thema heel erg in de hoofstad waar een heel erg groot aantal holebi's woont . Maar ook op het platteland en bij de buitenlanders op vakantie in de franse hoofdstad , viel er een duidelijke betrokkenheid op te merken . Iedereen leek er dus wel een mening over te hebben . Terwijl de bevolking op het platteland eerder conservatief is , en dus eerder gekant is tegen de aanvaarding van het homohuwelijk , leek de meerderheid in de hoofstad te kiezen voor de aanvaarding ervan . De meeste Parijzenaars konden sympathie opbrengen voor de prostestacties van homoseksuelen en vonden dat het homohuwelijk goedgekeurd moest worden . Maar diegenen die tegen het aanvaarden van het homohuwelijk waren , waren dan ook erg extreem in hun meningsuiting . Ondertussen heeft François Hollande de verkiezingen gewonnen en is het homohuwelijk in Frankrijk goedgekeurd . Toch komt er nog steeds vanuit een zekere hoek een grote homohaat .   Maar waar komt deze homohaat dan vandaan ? Wel , de leden van deze groepen zijn meestal erg gelovige mensen die beweren dat homoseksualateit een soort van ziekte is . Deze ziekte moet dan ook volgens sommige extremisten uitgeroeid worden . Vaak zijn de aanhangers van dit geloof mensen van andere origine , afkomstig uit landen waar er traditioneel een grote homohaat bestaat . Ze nemen deze homohaat dan mee naar het huidige land waar ze verblijven . Aangezien hoofdsteden zoals Parijs vaak een samenvoeging zijn van veel verschillende culturen met erg uiteenlopende meningen en groepen die kort naast elkaar leven , is het hier makkelijker voor conflicten om te onstaan dan in andere regio's . Bij deze conflicten betreft het vaak de mening van enkele extermistische slechtgeïnformeerde heethoofden wiens haat bovendien volledig ongegrond is .   Ik ben daarom van mening dat overheden strenger moeten optreden tegen deze agressie tegen homoseksuelen . Mensen hebben recht op een eigen meningsuiting en er is niets mis met protestacties , maar wanneer iets officieel aanvaard wordt moet men zich bij deze beslissing neerleggen . Niet alleen overheden , maar ook Europa zou ervoor moeten zorgen dat homohaat in elk land uitgeroeid wordt . Europa is namelijk een unie van democratische landen waar vrijemeningsuiting geldt . Ondanks dat onze samenleving aangewezen is op een sterke vorm van individualisme , is respect voor elkaars individuele keuzes vaak ver zoek . Maar omdat deze mensen een andere seksuele voorkeur hebben en andere levenskeuzes maken , wil toch niet zeggen dat zij niet dezelfde rechten hebben dan de rest van de bevolking ? Om deze reden moeten overheden strenger optreden en geweld tegen homoseksuelen stoppen . Overheden zijn vandaag de dag vaak nog te laks bij het bestraffen van homohaat . Wanneer in een land een wet offficeel gestemd is , zou de overheid dan ook haar verantwoordelijkheid moeten opnemen en streng optreden tegen geweld en discriminatie van deze groep . Dit geldt niet alleen voor homoseksuelen maar ook voor andere minderheidsgroepen . Beter informeren en strenger optreden is dus de boodschap want tegenwoordig wordt de laissez-faire politiek nog te vaak toegepast .
Menswaardigheid of multiculturele onverdraagzaamheid ? Wanneer je iemand vertelt dat er in Amerika absurde wetten bestaan die inwoners verbieden vissen te vangen met een lasso of een muizenval te zetten zonder jachtvergunning , zal die persoon meteen lachen . Wanneer je dezelfde persoon vertelt dat het in België verboden is om in het openbaar een hoofddoek te dragen , heft hij zijn schouders op . Die Amerikaanse en Belgische wetten verschillen echter niet zo veel van elkaar , aangezien ze even absurd en ongegrond zijn . Is het nodig om strenge regels te creëren die levensbeschouwelijke tekens , symbolen en tradities verbieden ? In Brussel zijn kerstbomen sinds vorig jaar verboden in het stadscentrum . De reden hiervoor is dat Moslims zich beledigd voelen wanneer ze die christelijke symbolen zien . De meeste mensen associëren kerstbomen echter niet meteen met Jezus ; ze denken eerder aan cadeautjes , verplichte familiebezoekjes en opblijven tot middernacht . Bovendien is een kerstboom oorspronkelijk zelfs geen christelijk maar wel een heidens symbool . Het verbieden van kerstbomen is dus compleet belachelijk . Die gedachte is even absurd als de bewering dat de meisjes van K3 opzettelijk schunnige woorden , die je enkel kan horen wanneer je de liedjes achterstevoren en in sneltempo beluistert , in hun liedjesteksten verbergen . Bovendien is het belangrijk om tradities in stand te houden , zodat de cultuurwaarde niet verwaarloosd wordt . Cultuur is niet de enige belangrijke waarde in een mensenleven . De eigenheid van een persoon is een van de belangrijkste waarden volgens het westerse denken en moet dus gerespecteerd worden . Homoseksualiteit draagt bij tot die eigenheid van een persoon . Homoseksueel zijn is geen vrije keuze die een persoon kan maken en daarom mag er geen straf op staan . Een homoseksueel persoon wordt geboren als homoseksueel persoon , net zoals een vrouw bij de geboorte reeds een meisje is . Niemand zal tegen een vrouw zeggen dat zij geen rok mag dragen omdat ze op die manier aan de wereld toont dat zij een vrouw is . Het is dus onbegrijpelijk dat sommige mensen van mening zijn dat homoseksuele mensen geen regenboog-t-shirt mogen dragen omdat ze op die manier hun geaardheid aan de wereld tonen . Hetzelfde geldt voor het dragen van andere symbolen , of ze nu levensbeschouwelijk zijn of niet . Sommige personen beweren dat mensen met hun voorkomen geen statement mogen maken en dat ze daarom geen levensbeschouwelijke symbolen mogen dragen . Als je bezwaar hebt tegen boodschappen die mensen uitdragen , heb je echter bezwaar tegen elke tattoo , elke piercing , elk t-shirt met een boodschap op en elk kapsel . Al deze uiterlijkheden dragen bij tot de eigenheid van een persoon , en die eigenheid moet vanuit menswaardig standpunt steeds gerespecteerd worden . Onze huidige maatschappij is een multiculturele samenleving waarin het nodig is dat mensen steeds meer pluralistische houding moeten aannemen . Niet iedereen gelooft hetzelfde of hanteert dezelfde waarden en normen en om samen te leven moet iedereen de normen en waarden van andere mensen respecteren.Op sommige momenten zijn strikte regels in verband met het dragen van levensbeschouwelijke tekens echter wel nodig , hoewel dit niets te maken heeft met de boodschap die deze tekens met zich meedragen . Het gaat erom dat die voorwerpen gevaarlijk zijn in een bepaalde omgeving , zoals bijvoorbeeld in een practicumlokaal voor de les chemie . Daar is het dragen van alle juwelen verboden , dus ook kruisjes zijn niet toegelaten . Hoofddoeken kunnen gemakkelijk vuur vatten en een zichtbare regenboog-t-shirt is niet bestand tegen vloeibaar stikstof . Wanneer in zulke gevallen het verbod op levensbeschouwelijke tekens of normen praktische problemen met zich meebrengt , zijn daar steeds oplossingen voor te vinden . Een Moslim die graag slager wil worden , is verplicht om ook te leren hoe hij varkens moet uitbenen , maar hij heeft het recht om daarvoor handschoenen te dragen . Een getuige van Jehova die kok wil worden , moet van zijn biersaus proeven , maar hij hoeft niet te slikken . Het is duidelijk dat in onze moderne samenleving een verbod op levensbeschouwelijke tekens niet op zijn plaats is . Zo een verbod gaat in tegen de menselijke waarden en normen en het schaadt de eigenheid van personen . Af en toe zijn regels wel nodig om praktische redenen . In dat geval wordt de eigenheid van de persoon dus niet geschaadt en als de regel toch een probleem vormt , ligt de oplossing in handbereik . Keur het dragen van levensbeschouwelijke tekens niet af ; geef voorrang aan de menswaardigheid .
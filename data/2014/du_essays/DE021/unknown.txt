Het is de laatste weken uitgebreid in het nieuws gekomen : mogen regenboog-t-shirts achter de loketten van openbare gebouwen ? Bart De Wever zei duidelijk nee , omdat hoofddoeken en kruisjes ook niet zijn toegelaten . Antidiscriminantieorganisaties reageerden verontwaardigd en scholden Bart De Wever uit voor homohater . En wat deden de holebiorganisaties ondertussen ? Niets , want ze vonden dat de burgemeester gelijk had . Maar waarom is dit eigenlijk zo een lastig discussiepunt ? De staat van het pluralisme Waar veel mensen zich niet bewust van zijn , is dat wij momenteel leven in een maatschappij met passief pluralisme . Dit betekent dat er wel veel verschillende godsdiensten , culturen , levensbeschouwingen en dergelijke aanwezig zijn , maar er geen intentie is om er actief mee om te gaan . Mensen vinden het beter om er niet te veel over te praten en het maar gewoon als iets onvermijdelijk te beschouwen . Openbare ruimtes moeten dan ook neutraliteit uitstralen . Een goed voorbeeld hiervan is de discussie over het verbod van de kerstboom op het station van Antwerpen . Omdat dit een Christelijk symbool is , vonden bepaalde groepen dat dit niet gepast was op een openbare plaats . Hoewel de kerstboom er uiteindelijk wel gekomen is , had het heel wat voeten in de aarde voor het toegelaten werd . Het loketpersoneel moet nu ook deze neutraliteit tonen en elk soort van symbool achterwege laten . Hoewel er op zich niets mis lijkt met neutraliteit veroorzaakt het wel discussie , want sommige mensen denken er anders over . Zij zijn namelijk van mening dat er juist wel over de verschillen in levenswijzen gepraat moet worden en dat we niet alles neutraal moeten houden . Zo kunnen mensen van verschillende groepen elkaar beter begrijpen zonder dat iedereen zijn levensstijl moet verbergen . Het gebrek aan tolerantie Het probleem is dat er een gebrek is aan tolerantie in de wereld , wat aanwezig moet zijn om te kunnen evolueren tot actief pluralisme . Het gebrek aan tolerantie komt meestal voort uit onwetendheid en onbegrip tegenover een bepaalde levenswijze . Zo is de aanwezige homohaat bij Vlaamse jongeren meestal een gevolg van een stereotiep beeld van een flamboyante homo , die er alles aan doet om iedereen in bed te krijgen en meeloopt in de gay parade . Nochtans zijn er veel homo's die zich net als hetero's gedragen , maar deze mensen vallen gewoon niet op . Daardoor is er geen tolerantie voor deze groep mensen , want alleen de speciale gevallen zijn zichtbaar . In het passieve pluralisme wordt er ook niet over gepraat , dus deze onwetendheid blijft aanwezig , waardoor we nooit de omschakeling kunnen maken naar actief pluralisme . Tegen de eenheidsworst Actief pluralisme is een noodzakelijk stap die we moeten zetten in de evolutie naar een betere maatschappij . Naast het feit dat er dan meer tolerantie is , ligt het ook in de lijn van onze hedendaagse waarden van zelfexpressie en vrijheid . Als holebi's hun regenboogkleding dragen achter het loket , dan drukt dat uit wie zij zijn . Het is uiteindelijk gewoon een kledingstijl met een statement , net als iemand die zich gothic kleedt of alternatief . Het drukt uit wie je bent en dat zou altijd mogelijk moeten zijn . Het spreekt voor zich dat als de regenboog-t-shirts mogen , hoofddoeken en kruisjes ook moeten toegelaten worden achter het loket . Sommigen zijn hier tegen omdat de t-shirts een levensstijl uitdrukken , geen godsdienst . Actief pluralisme maakt hier echter geen onderscheid tussen . Altijd en overal moet het toegelaten zijn een levenswijze te vieren en te uiten , ook als het over een godsdienst gaat . Het is dus duidelijk , als we echt de open samenleving willen zijn die we portretteren te zijn , dan moeten we er ons ook naar gedragen . We moeten erover kunnen praten en de onwetendheid uit de wereld helpen . Niet langer de symbolen die uitdrukken wie we zijn onderdrukken maar ze gewoon altijd tonen . En geef toch toe , als iedereen dat doet , zal de wereld er toch alleen maar kleurrijker op worden ?
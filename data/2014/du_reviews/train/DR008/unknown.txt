De Jellyfish Joker heeft zijn naam verdiend , wat een bespottelijke tent ! Een grap is misschien zelfs eufemistisch uitgedrukt ... Nooit zal ik nog in de buurt komen van dit restaurant , als men het zo kan noemen . Dat de service op niets trok en de meubels kramakkelig waren had ik misschien ongezegd kunnen laten , als het eten niet zo erbarmelijk slecht geweest was . In een restaurant verwacht je verse producten , of tenminste als vers zijnde gecamoufleerde producten . Deze chef heeft zelfs niet geprobeerd het bord te dresseren , en ik heb sterk mijn twijfels of de zeetong die ik besteld had zelfs een vis wàs . Het had evengoed een in zeewater-gedrenkt stuk tapijt kunnen zijn ... Wie zal het zeggen ? Nooit meer Jellyfish Joker , zoveel staat vast .
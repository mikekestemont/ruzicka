Onlangs was ik in Antwerpen en had ik waanzinnig veel zin in een pizza . Het restaurant ' Pizza Perfecto ' leek me dan ook een goede keuze , zoals de naam laat uitschijnen . Niets bleek minder waar te zijn ... Ik bestelde een doodgewone pizza salami en zelfs dat bleek al te moeilijk te zijn aangezien ik er één kreeg met ham in plaats van salami . Ik ben geen moeilijke dus ik maakte me er niet druk in en begon te eten . Na de eerste hap merkte ik al dat de korst onderaan grotendeels aangebrand was . Dit kon ik onmogelijk opeten dus ik vroeg om een nieuwe en liet blijken dat ik hier niet mee gesteld was . De bediening was allesbehalve vriendelijk en ik zag dan ook dat het met tegenzin was dat ze een nieuwe pizza ging bestellen . Dit was voor mij de druppel . Ik ben opgestaan , heb hen duidelijk gemaakt dat ik nog nooit in zo'n slechte pizzeria was geweest en ben naar buiten gewandeld . Gelukkig zijn er in Antwerpen veel andere goede pizza restaurants want hier zien ze me nooit meer terug .
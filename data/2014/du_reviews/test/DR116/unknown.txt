Cellar Dodge is een band uit Brussel en maakt muziek met kennis van zaken . Ze hoppen er hip op los , maar dan zonder de clichés . Hun repertoire verspreidt zich over het hele muzikale alfabet , alsof het er met de paplepel is ingegeven . Tekstueel staan ze dan ook ver van de traditionele gansta rap . De positieve boodschap wordt telkens uitgedragen , als ware het echte volksmenners . Dit staaltje muziek is straffe kost voor jonge zielen , maar hun muzikale honger is groot . Hun eerste album ligt nog maar net in de rekken , maar werd al snel beschreven als onderscheidend . Drukbezette jongens , hoewel je dat niet merkt aan hun projecten , die helemaal niet lijken over te vloeien in mekaar , maar stuk voor stuk een statement zijn . Ik kan het erg smaken , zeker nadat ik deze frappante heren aan het werk heb gezien op een podium . Dit is trouwens niet het eerste wat we van deze band te horen kregen . In januari 2010 wonnen ze een talentenjacht en kregen ze een hoge rotatie op de radio . Hét bewijs dat ze met deze plaat de goede weg opgaan . Een echte aanrader voor zij die zin hebben in een band die een combinatie presenteert tussen cross-over met reggae , dancehall , funk en zelfs rock .